---
title: Chief Technology Officer for Variant Stockholm
h1_title: Chief Technology Officer for Variant Stockholm
slug: cto-for-variant-stockholm
contact_emails: mb@variant.no, mk@variant.no
meta_title: Vi søker CTO til Variant Stockholm
meta_description: Vi søker etter deg som vil revolusjonere Stockholm – sammen med flere og sammen med oss!
meta_image: https://www.variant.se/images/cto.jpg
---

## Vi søker etter deg som vil utvikle Stockholm!

![Varianter på en takterrasse](/images/utvikler-takterrasse.png)

For det er akkurat det vi ønsker du skal gjøre – sammen med oss. Gjennom tillit og radikal åpenhet skal vi etablere neste generasjons selskapskultur der de ansattes potensial virkelig får blomstre og komme til nytte. En kultur som består av gjensidig raushet, åpenhet og læreglede. En kultur som har mot til å stå som et eksempel for andre og som har en ydmykhet til å lære av de samme. Vi har gjort det flere ganger i Norge, nå ønsker vi å utvikle Stockholm på samme måte.

[Les mer om ambisjonene våre for Stockholm](https://www.variant.se/vyer). I tillegg har Odd Morten skrevet litt om [hvorfor vi etablerer oss i Stockholm](https://blog.variant.no/hej-stockholm-ebf1309eb32a). Om du vil vite hva Variant virkelig er, er [den åpne håndboken vår den perfekte start](https://handbook.variant.se/)!

## Hvem ser vi etter?

Vi ser etter en teknologisjef som kan motivere andre teknologer innad i firmaet, med en god porsjon entusiasme og nysgjerrighet.

Du bør like å holde deg oppdatert innen utvikling, men samtidig har faget vårt blitt mer enn å bare kverne ut flest mulig kodelinjer. Vi lever i skjæringspunktet mellom design og utvikling, og derfor tror vi det er en fordel om du har jobbet i kryssfunksjonelle team før. Du må gjerne ha jobbet som en utvikler i konsulentbransjen. Du må kunne se muligheter, behov og løsninger hos våre kunder.

Som Chief Technology Officer vil du være en brobygger. Vi tror at et åpent fagmiljø vil styrke oss som selskap, samtidig som det beriker kolleger i bransjen, og kunder vi jobber hos. Derfor har vi som mål å være et synlig og engasjert fagmiljø, i flere kanaler. Læreglede smitter, så du bør være raus med å dele av din egen kompetanse, og kunne hjelpe andre til å gjøre det samme. Gjerne gjennom Meetups, YouTube, podcasts, Open Source eller i den kanalen du liker best. En viktig jobb som CTO i konsulentselskap er å bidra til å forvalte Variants brand som faglig sterke og etablere en kultur som etterlever dette.

Uansett, det viktigste er at du er dyktig med mennesker og evner å lede, motivere og utvikle andre.

## Ansvar og oppgaver

<div class="left"><img alt="Sarah hos Variant holder et foredrag" src="/images/utvikler-sarah.png"/></div>

Du vil bli en del av ledergruppen i Variant Stockholm AB, og gjennom dette være med på å forme selskapets retning og kultur. Du vil ha personalansvar og være medansvarlig for tjenesteutvikling, salg og rekruttering.

Du vil også ha ansvar for selskapets faglige utvikling innen teknologi. Feltet vi jobber innenfor endrer seg hyppig, og det kan være muligheter vi ikke har tenkt på fra før. Det betyr ikke at vi trenger å slenge oss med på alle nye trender, men vi håper allikevel at du kan foreslå nye fokusområder som du mener kan bli viktig for selskapet og bransjen. Du vil også samarbeide med CTO-ene i kosernet, Trondheim, Oslo og Bergen der det er naturlig.

Vi er tilhengere av at våre ledere forstår behovene til både egne konsulent-kolleger og kundene våre. Våre ledere bruker derfor en stor del av sin tid som operative konsulenter ute i kundeoppdrag.

## Lønn og kompensasjoner

Vi ønsker å være så åpen som mulig i alt vårt arbeid, det gjelder også med tanke på de ulike insentivene våre. Vi tilbyr både fastlønn og bonus, et ledertillegg, utbytte fra aksjeandel og verdistigning i eierandel:

- Lønn. Lederlønninger i Variant skal selvfølgelig være konkurransedyktige. Lønnen utvikler seg trinnvis sammen med størrelsen på selskapet. Dette for å opprettholde konkurransedyktighet samtidig som selskapets lønnskostnader skal harmonere til dets økonomi. I starten vil månedslønnen være mellom 85&nbsp;000 og 95&nbsp;000 avhengig av erfaring.
- Bonus. Du vil, i likhet med alle ansatte, få en flat resultatbonus per kvartal. Bonusen utgjør 30 prosent av overskuddet.
- Vår nye Chief Technology Officer tilbys å kjøpe 10 prosent av aksjene i Variant Stockholm AB. Dette vil medføre et årlig utbetalt utbytte. Variant benytter aktiv utbyttepolitikk, og det er å forvente betydelige utbetalinger hvert år.
- Selskapets verdi vil øke med antall ansatte. Ved tidlig inntreden vil hver aksje ha en lav verdi, og denne stiger raskt i verdi etter hvert som antallet ansatte øker. Vi har en modell for fornuftig vekst og et realistisk mål om å bygge et fagmiljø med 45 dyktige fagpersoner på 3 år.

Kompensasjonen er med andre ord knyttet til verdiutviklingen av selskapet. Vi er ambisiøse og søker deg som også har lyst til å oppnå noe. Vi har en modell for bærekraftig vekst og et realistisk mål om å bygge et fagmiljø med [30 dyktige fagpersoner på 3 år](/verdiutvikling).

## Om Variant

![Christian, Jacob og Maciek hos Variant](/images/utvikler-jacob.png)

Variant er menneskene som jobber her. Vi har kommet sammen for å være med og skape et konsept og en filosofi vi selv tror på. Hverdagen blir mer spennende av å ha et fellesskap som engasjeres av utvikling og nysgjerrighet. Forretningsmodellen vår er enkel: Vi tilbyr flinke og greie folk som utvikler samfunnet.

For oss er det helt selvsagt at vi må investere i kunnskap. Læreglede kommer i mange fasonger og vi prøver å tilrettelegge for at alle skal lære på den måten vi ønsker. Mange av oss skriver [bloggposter](https://blog.variant.no), [lager videoer](https://www.youtube.com/@variant-no), [lager](https://lesehesten.transistor.fm/) [podcaster](https://variantsnakk.transistor.fm/), noen underviser på universitetet og mange deler læreglede på konferanser. I tillegg samles vi hver måned til det vi kaller en [variantdag](https://blog.variant.no/tagged/variantdag); vår egen innedag for både faglig og sosialt påfyll.

Konseptet og filosofien som er beskrevet over har vi behandlet i detalj, foråsidetsånn:

- [Åpen handbok med alt du vil vite](https://handbook.variant.se/)
- Tillitsbasert ledelse: [del 1](https://medium.com/variant-as/tillitsbasert-ledelse-del-1-hva-og-hvorfor-86f6aa485cf9), [del 2](https://medium.com/variant-as/tillitsbasert-ledelse-del-2-sette-retning-449452fcc6a6)
- [Bloggposter om ledelse i Variant](https://blog.variant.no/tagged/ledelse)

## Kontakt

Har du spørsmål eller ønsker å snakke med oss om dette? Chief Technology Officer Mikael Brevik eller Chief Recruitment Officer Marius Krakeli tar gjerne en prat med deg!
